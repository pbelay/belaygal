---
title: "As invasoras!"
date: "2010-06-06"
categories: 
  - "eventos"
  - "fic"
tags: 
  - "especies-exoticas"
  - "invasoras"
  - "udc"
coverImage: "eucaliptos.jpg"
---

\[caption id="attachment\_1099" align="alignleft" width="300"\][![Cortaderia Especie Exótica Invasora](images/Cortaderia-300x245.jpg "Cortaderia")](http://belay.es/wp-content/uploads/2010/06/Cortaderia.jpg) Cortaderia - Especie Exótica Invasora\[/caption\]

O sábado 5 participei en Cambre no [VI Encontro de Voluntariado do Proxecto Rios,](http://proxectorios.org/index.php?option=com_content&task=view&id=174&Itemid=29) no cal falei do traballo que estamos a realizar dende a Oficina de Medio Ambiente da Universidade da Coruña coas especies exóticas invasoras.

Seguramente vos pregungades, que é unha planta invasora? É unha especie provinte dunha área xeográfica  diferente se introdúcese de forma intencionada ou accidental nunha área en que se naturaliza, é capaz de reproducirse e propagarse aumentando a súa extensión e afectando dalgunha forma ao ecosistema ao que invade. O proceso das invasións biolóxicas ten tres fases principais. Na primeira, a especie é transportada, de forma intencionada ou non, a unha zona en que non é nativa. A segunda fase é a aclimatación, fase en que a especie se naturaliza aínda que non experimenta ningunha expansión. A terceira fase

consiste na propagación e colonización de novas zonas por parte da invasora. A escala temporal destas fases é impredicible.

A problemática das invasións biolóxicas é que  ocasionan grandes perdas económicas**. Só nun ano, estas invasións causaron un gasto que quintuplica o orzamento da guerra de Iraq e, respecto aos prexuizos ecolóxicos, son a segunda causa de perda de biodiversidade, despois da destrución de hábitats.**

\[wp\_ad\_camp\_1\]
