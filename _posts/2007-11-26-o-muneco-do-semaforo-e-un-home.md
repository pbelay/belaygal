---
title: "O muñeco do semáforo é un home ??"
date: "2007-11-26"
categories: 
  - "trangalladas-varias"
tags: 
  - "burrada"
  - "femenino"
  - "semaforo"
---

Pois hoxe lendo en [vieros](http://www.vieiros.com/nova/62431/a-coruna-convertese-na-primeira-cidade-do-pais-que-incorpora-a-figura-dunha-muller-nos-semaforos "Nova completa en vieros") entero disto: **"A Coruña convértese na primeira cidade do país que incorpora a figura dunha muller nos semáforos".**

Máis adiante na nova conta de que estes novos semáforos incorporan as últimas tecnoloxías en lentes que intercalan a figura do home e da muller. As miña preguntas a responsabel desta burrada é:

- ¿Precisamos destes semaforos?
- ¿Canto se encarece o prezo do semáforo?
- ¿Dende cando o monicreque do semáforo ten sexo? ¿Eu pensaba que ira unha icona  que representaba as persoas (e as que non o son tamen xDD)?
- ¿Non é mais necesario incorporarlle unha bucina aos semáforos que non a teñen para que os invidentes non teñen problemas a hora de cruzar a rúa?

Máis adiante na nova de vieros dinos que a concelleria responsabel Margarida Vázquez (BNG), di  que _“estamos procurando saír dun mundo absolutamente masculinizado”_. Señora non sei en que mundo vive hai cousas máis importantes que andar con tonterías destas nos semáforos, recordolle que esta iniciativa non ten nada que ver co  _"Día Internacional contra a Violencia de Xénero"_, que vostede estaba a celebrar.

Os lugares onde van instalar estas trapalladas son: na Marina,  calle Ramón y Cajal frente o Centro Comercial Catro Camiños, avenida  Alfonso Molina á altura de Fernández Latorre, na avenida de Finisterre co cruce da calle Barcelona e o de Juan Flórez á altura de Cabo Santiago Gómez.

A aos señores de vieros, hai que mirar un pouco por google antes de decir que A Coruña é a pioneira neste tipo de "trangalladas"  porque o ano pasado en Lugo xa tiñan esa carallada gasta cartos públicos. Podedes ver a nova nesta ligazón ([no Pais](http://www.elpais.com/articulo/sociedad/Semaforos/femeninos/Lugo/elpporsoc/20060308elpepusoc_9/Tes "Nova do Semaforo femenino en lugo"))
