---
title: "Pero existe o cambio climático ?"
date: "2008-10-23"
categories: 
  - "cousas-minas"
tags: 
  - "aznar"
  - "contaminacion"
  - "efecto-invernadoiro"
  - "medio"
  - "natureza"
  - "planeta-azul"
  - "planeta-azul-non-verde"
  - "pp"
  - "rajoy"
  - "rajoy-e-o-seu-primo"
---

O ex presidente José María Aznar arremeteu contra _"os abanderados do Apocalipsis climático"_ e _"os inquisidores que os protexen"_ porque, ao seu xuízo, son os fundadores de _"unha nova relixión que condena á fogueira da praza pública a aqueles que ousen poñer en dúbida as súas teses, os seus  pronósticos ou as súas admoniciones"._ Aínda que admitiu que non sabe con certeza se existe ou non un cambio climático _"porque non son un científico experto nestes temas"_, Aznar subliñou que non é prudente destinar _"miles de millóns"_ a paliar o cambio climático _"en tempos de crises"_, un deses ciclos econo-climáticos que se suceden cada vez que un Goberno socialista chega ao poder en España".

Aznar fixo estas declaracións na presentación do libro do presidente da República Checa, [Václav Klaus](http://es.wikipedia.org/wiki/V%C3%A1clav_Klaus), [_**"Planeta Azul (Non Verde)"**_,](http://documentos.fundacionfaes.info/es/documentos/gotagota/show/00786) editado por FAES -a fundación que preside- onde denunciou que os devotos de está nova relixión queren _"ver na fogueira a todo aquel que discrepa"_, como Klaus.E é que o ex presidente dubida que a actividade humana estea provocando un cambio climático no planeta, e criticou _"aos defensores do pensamento único, aos entusiastas dos consensos científicos e aos inquisidores que os protexen"_ e evitan que se poida producir _"un debate en liberdade"._

Parece mentira que en pleno século XXI haxa xente que contradiga os postulados científicos, debe ser que os únicos que non cren no cambio climático son **Aznar, Rajoy e o seu primo**. O único sentido que ten é que haxa intereses creados moi fortes, co  obxectivo final de conseguir distorsionar ou ocultar a realidade cientifica.
