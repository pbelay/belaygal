---
title: "Unha sentenza xudicial en Francia devolve o importe dun Windows preinstalado"
date: "2007-10-01"
categories: 
  - "informatica"
tags: 
  - "lexislacion"
  - "windows"
  - "xuices"
---

Un xuíz francés vén de ordear a [devolución do importe dun sistema operativo Windows preinstalado](http://www.publico.es/002675/usuario/devuelvan/precio "Diario Público") nun computador Acer. O consumidor despois de facer varias xestións conseguiu que se lle devolvesen 30 euros pero, non satisfeito, decidiu seguir coa vía xudicial. O tribunal doulle a razón e Acer indemnizarao con 311,85 euros e farase cargo dos gastos do xuízo. O Instituto da Globalización, grupo de expertos ligado á Unión Europea, recomendou recentemente [a venda de computadores sen sistema operativo preinstalado](http://www.mancomun.org/novas/politicas-e-iniciativas/o-instituto-da-globalizacion-pide-que-os-computadores-venhan-sen-windows-preinst-4.html "Noticia Instituto da Globalización").

As razóns polas que se defende a venda de computadores sen sistema operativo preinstalado son basicamente dúas: maior liberdade de elección do consumidor, coa conseguinte baixada de prezos, e fomentar a libre competencia.

Fonte orixinal: [Público](http://www.publico.es/002675/usuario/devuelvan/precio "Diario Público") Via: [Mancomun](http://www.mancomun.org/novas/politicas-e-iniciativas/unha-sentenza-xudicial-en-francia-devolve-o-importe-dun-windows-preinst-4.html)
