---
title: "As rubias non son tontas, os tontos son os homes que as miran"
date: "2007-12-21"
categories: 
  - "trangalladas-varias"
tags: 
  - "homes"
  - "louras"
  - "mulleres"
---

Non te sorprendas se ves a un home actuando de forma estúpida, podería estar distraído por mor dunha beleza loura.![](images/264369scarlettjohanssonxm7.jpg) **Un estudo recente revela que o rendemento mental dos homes empeora tras observar a unha muller loura.** Investigadores da Universidade de Paris X-Nanterre descubriron que as puntuacións xerais alcanzadas polos homes en probas de coñecementos xerais descendían, se antes facíanlles observar imaxes de mulleres louras. Como máis tarde descubriron, este efecto podería explicarse polo feito de que os homes pensan, de forma inconsciente, que están tratando con alguén menos intelixente. Thierry Meyer, coautor da investigación e profesor de psicoloxía social na Universidade de Paris X-Nanterre dixo que o estudo demostra o modo en que os estereotipos poden influír no noso comportamento. As louras poden facer actuar aos homes como bobos só porque representan un estereotipo común, o da ?loura boba?.

Este estudo proba que o comportamento da xente vese afectado de forma clara polos estereotipos. En estudos anteriores, descubriuse que a xente tende a camiñar máis amodo fronte ás persoas anciás. Os expertos din que a louras fixéronse obxecto de numerosos estereotipos e bromas ao longo do século pasado. Desde o punto de vista psicolóxico, moitas persoas asocian o cabelo louro coa infancia, xa que moi a miúdo os bebés son louros, polo que as persoas que observan a unha muller con cabelo claro poderían non tomarlla demasiado en serio.O estudio apareceu publicado na revista [_Journal of Experimental Psychology_](http://www.apa.org/journals/xge/).
