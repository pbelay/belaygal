---
title: "Maio confinado, maio de campaña electoral nas redes sociais."
date: "2020-06-13"
categories: 
  - "cousas-minas"
  - "sen-categoria"
tags: 
  - "analise-2"
  - "politica-2"
coverImage: "portada.png"
---

Na [última entrada do blog](https://belay.gal/2019/11/09/unha-ollada-a-200-tweets/) fixen unha análise das contas en Twitter dos principais partidos de ámbito estatal durante a xornada de reflexión das eleccións estatais do 10N. Nesta ocasión analizo as contas dos principais partidos galegos xa que se aproximan as eleccións autonómicas. Para o análise tense en conta os partidos con representación no [Parlamento Galego](http://www.parlamento.gal/Composicion).

Nesta entrada imos ver:

- [1\. Cantidade tuits publicados mensualmente no 2020](#apartado1)
- [2\. Frecuencia diaria de publicación no mes de maio.](#apartado2)
- [3\. Horas de publicación](#apartado3)
- [4.Distribución de favoritos diariamente](#apartado4)
- [5\. Distribución de RT diaritamente](#apartado5)
- [6\. Conclusións.](#apartado6)
- 7.Anexos

## 1\. Cantidade tuits publicados mensualmente no 2020

![](images/resumenCandidatosMensualBarras.png)

Tuits publicados ao longo do ano 200 agrupados de forma mensual.

O primeiro elemento a analizar é a cantidade chíos publicados na rede social. Encontreime cun problema para obter os datos do PP de Galicia nos meses de xaneiro, febreiro e marzo polo cal na gráfica amosase o valor 0 para @PPdeGalicia . Nos meses de abril e maio destaca que **o PP xera un número enorme de mensaxes respecto aos partidos da oposición, nin a suma de todas as publicacións da oposición alcanzan a suma do PP.**

## 2\. Frecuencia diaria de publicación no mes de maio.

Se analizamos máis fino o mes de maio de forma diaria, podemos ver:

![](images/resumenCandidatosMensualLineaDiario.png)

Tuits publicados durante os dias de maio polos difrentes partidos políticos-

O PP foi hexemónico tódolos días, máis hai unha **curiosidade** na frecuencia de publicacións. Pódese ver a existencia dun **patrón** sobre os **picos de publicacións que se producen de maneira** **semanal**. Isto é os días 6, 13 e 20 de maio. Na última semana apreciase unha pequena anomalía se atrasa o pico ao día 29 de maio. As novas máis relevantes eses días son:

- 6 de maio, Feijoo pide pasar [a fase 1 ao goberno central.](https://www.abc.es/espana/galicia/abci-coronavirus-galicia-directo-feijoo-cierra-filas-ante-estado-alarma-frente-intento-presion-gobierno-202005061005_directo.html?ref=https:%2F%2Fwww.google.com%2F)
- 13 de maio, Feijoo anuncia os [informes sanitario](https://www.lavanguardia.com/politica/20200529/481445460518/feijoo-provocaciones-gobierno-crispacion-iglesias-alvarez-de-toledo.html)s para a celebración das eleccións galegas.
- 20 de maio, destaca a información relacionada co peche de Alcoa.
- 29 de maio, a anomalía pudo ser polas declaracións de Feijoo nos que [censura a discusión](https://www.lavanguardia.com/politica/20200529/481445460518/feijoo-provocaciones-gobierno-crispacion-iglesias-alvarez-de-toledo.html) da Marquesa Cayetana e Pablo Iglesias.

O BNG reflexa un patrón de actividade semellante a do PP Galego pero cunha cantidade menor de publicacións. O día 7 estivo apiques de superar en publicacións ao partido de Feijoo. Ese dia destacan as seguintes mensaxes difundidas:

- O deputado Nestor Rego intervén no Parlamento do Estado onde se confirma o desconfinamento dos núcleos de pobación pequenos sen franxas horarias.
- Petición de axudas a autónomos, reformular o modelo de residencias e reforzar a atención primaria. ([tuit](https://twitter.com/obloque/status/1258456564744237059))
- Inspección da [Residencia de Maiores de Celanova](https://www.farodevigo.es/portada-ourense/2020/05/07/bng-pide-inspeccion-centro-san/2284957.html)

Tanto o PSdeG e EnComún teñen unha actividade inferior e isto pode ser a que teñen uns candidatos menos coñecidos polo público xeral. Posiblemente están a fomentar as publicacións nas contas dos seus candidatos e fomentar o seu coñecemento. O 60% das mensaxes do PSdeG mencionan directamente ao seu candidato e no caso de Galicia Común é do 53%. Estas porcentaxes son inferiores no PP e o BNG. **Nesta serie de datos semella que o PPdeG mantén a hexemonía na axenda política agás o día 7 que o BNG logrou unha repercusión maior.**

## 3\. Horas de publicación

![](images/resumenHoras.png)

Nesta sección analizaremos as horas nas que se publicaron as mensaxes e polo xeral teñen como horario activo entre as 8:00 e as 23:00. Isto no se cumpre totalmente co PSdeG que ten publicacións entre a media noite e a unha da madrugada. Tanto En Común como PSdeG manteñen unha actividade bastante uniforme nas diferentes franxas horarias. Mentres o BNG centra a maior actividade entre as 10:00 e as 13:00. **Finalmente o PPdeG realiza unha actividade en ráfagas de 2 horas, podemos ver que as 9:00, 11:00 e 13:00 mostran a maior actividade**. Por ultimo acadan o máximo diario as 17:00.

## 4.Distribución de favoritos diariamente

![](images/resumenDiarioFV.png)

A continuación analizamos o comportamento de engadir como favorito as mensaxes dos diferentes partidos. Para esta análise so se tivo en conta a última quincena de maio. Cando un usuario marca como favorito un tuit enténdese que aproba o contido ou está de acordo coa mensaxe. Tamén é un indicador do tamaño da comunidade virtual creada arredor da conta, moi posiblemente militantes e simpatizantes dos partidos.

Neste caso non existe un claro vencedor, porque o protagonismo o comparten o BNG e o PPdG. No caso do PPdG encontrase unha relación directa dos días de máis favoritos cos días de maior número de publicacións que vimos [no segundo punto.](#apartado1) No caso do BNG non é tan evidente aínda que o incremento substancial do 17 de maio é relacionado co Día das Letras Galegas. Logo os restantes días realiza un camiño semellante a do PPdeG no referente aos puntos máis álxidos. Estes días son:

- 28 de maio, neste día destacan mensaxes en prol da nacionalización de ALCOA e tamén que Feijoo non fai nada por defender a economía e a industria do país
- 20 de maio, as principais mensaxes fan referencia ao debate Congreso dos Deputados e as intervencións de Nestor Rego. Destaca a seguinte mensaxe:

> <blockquote class="twitter-tweet"><p lang="es" dir="ltr"><a href="https://twitter.com/hashtag/Congreso?src=hash&amp;ref_src=twsrc%5Etfw">#Congreso</a> <a href="https://twitter.com/NestorRego?ref_src=twsrc%5Etfw">@nestorrego</a> Ninguén en Galiza entende que se poida ir de Ribeira a Ortigueira (150 kms), mais non da Estrada a Santiago de Compostela (25 kms.) <a href="https://t.co/VwXHCdQKBi">pic.twitter.com/VwXHCdQKBi</a></p>— BNG (@obloque) <a href="https://twitter.com/obloque/status/1263042969629872128?ref_src=twsrc%5Etfw">May 20, 2020</a></blockquote>
> <script async src="https://platform.twitter.com/widgets.js" charset="utf-8"></script>
> 
> Fonte: [Twitter](https://twitter.com/obloque/status/1263042969629872128)

No caso de EnComún existe unha distribución bastante irregular ao longo dos días, aínda así logra o seu máximo o día 22 superando ao BNG e ao PSdeG. As mensaxes transmitidas pola confluencia morada ese día teñen como principal diana ao Goberno de Feijoo ante unha deixadez de politicas industriais ante o conflicto de Alcoa. Asi o dí neste chio:

> <blockquote class="twitter-tweet"><p lang="es" dir="ltr">? ? O Estatuto de Galicia outorga á <a href="https://twitter.com/hashtag/Xunta?src=hash&amp;ref_src=twsrc%5Etfw">#Xunta</a> plenas competencias en materia de promoción económica e de protección da industria. <a href="https://twitter.com/hashtag/Feij%C3%B3o?src=hash&amp;ref_src=twsrc%5Etfw">#Feijóo</a> non ten adoptado nin unha soa medida para garantir a viabilidade de <a href="https://twitter.com/hashtag/Alcoa?src=hash&amp;ref_src=twsrc%5Etfw">#Alcoa</a> en <a href="https://twitter.com/hashtag/SanCibrao?src=hash&amp;ref_src=twsrc%5Etfw">#SanCibrao</a>.<br><br>? Escoita a <a href="https://twitter.com/AntonGomezReino?ref_src=twsrc%5Etfw">@AntonGomezReino</a> <a href="https://twitter.com/hashtag/AlcoaNonSePecha?src=hash&amp;ref_src=twsrc%5Etfw">#AlcoaNonSePecha</a> <a href="https://t.co/cvifl59xuz">pic.twitter.com/cvifl59xuz</a></p>— Galicia en Común (@EnComun_Gal) <a href="https://twitter.com/EnComun_Gal/status/1266078656369221637?ref_src=twsrc%5Etfw">May 28, 2020</a></blockquote>
> <script async src="https://platform.twitter.com/widgets.js" charset="utf-8"></script>
> 
> Fonte: [Twitter](https://twitter.com/EnComun_Gal/status/1266078656369221637)

O caso do PSOE galego tamén presenta unha distribución anómala e semellante a de EnComún. O fito máis destacado do PSdeG prodúcese o 22 de maio coa seguinte mensaxe: "

> <blockquote class="twitter-tweet"><p lang="es" dir="ltr">?️ <a href="https://twitter.com/G_Caballero_M?ref_src=twsrc%5Etfw">@G_Caballero_M</a> esixe a Feijóo “un fondo extraordinario” de 300 millóns para os concellos: “Que deixe o postureo e traballe a carón de quen dá resposta á xente”<a href="https://t.co/opsKJ7P3Ig">https://t.co/opsKJ7P3Ig</a></p>— PSdeG (@PSdeG) <a href="https://twitter.com/PSdeG/status/1263886540448694273?ref_src=twsrc%5Etfw">May 22, 2020</a></blockquote>
> <script async src="https://platform.twitter.com/widgets.js" charset="utf-8"></script>
> 
> Fonte: [Twitter](https://twitter.com/PSdeG/status/1263886540448694273)

## 5\. Distribución de RT diariamente

![](images/resumenDiarioRT.png)

Finalizamos cunha análise da última quincena coa cantidade de Retuits que tiveron as mensaxes publicadas. Neste caso o gañador é o PPdeG como podía ser esperable pero sorprende a segunda posición é para En Común tendo unha menor [ratio de favoritos](#apartado4) e de [publicacións](#apartado2). Este feito despraza a terceira posición ao BNG que mantiñan nas restantes variables a segunda posición. Esta permutación de postos pode ser debido a un retuit indirecto como pode ser da Ministra Yolanda Díaz amplificando a repercusión da mensaxe.

Se elaboramos para este mes o top 20 de retuits vemos que o BNG logra desbancar ao PP e acapara o 70% das publicacións.

![](https://i2.wp.com/belay.gal/wp-content/uploads/2020/06/ranking_rt_maio_grafico.jpg?fit=656%2C267&ssl=1)

![](https://i1.wp.com/belay.gal/wp-content/uploads/2020/06/ranking_rt_maio.jpg?fit=656%2C483&ssl=1)

![](https://i0.wp.com/belay.gal/wp-content/uploads/2020/06/ranking_rt_maio_2.jpg?fit=656%2C33&ssl=1)

## 6\. Conclusións

Logo de revisar os diferentes parámentros pódese afirmar:

- O PP Galego marca claramente a axenda mediática no Twitter e teñen unha [metodoloxía de publicacións](#apartado2) a metade da semana e que os restantes partidos da oposición seguen.
- Durante o mes de maio únicamente o BNG achegouse o suficiente para superar o PP, neste caso falando do desconfinamento dos núcleos de poboación pequenos e dos problemas da residencia de Celanova.
- Alcoa semella que vai marcar a tendencia ao longo da campaña Electoral conseguindo a maior repercusión na maioría dos partidos agás no PSOE Galego.
- O PSOE Galego é o partido que menor influencia no Twitter.
- Cando a oposición falan do mesmo tema e teñen unha acción conxunta logran neutralizar as mensaxes do PP. Isto prodúcese co caso de ALCOA.
