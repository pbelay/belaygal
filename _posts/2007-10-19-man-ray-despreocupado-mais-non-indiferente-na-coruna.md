---
title: "\"Man Ray. Despreocupado mais non indiferente\" na Coruña"
date: "2007-10-19"
categories: 
  - "eventos"
tags: 
  - "exposicions"
  - "fotografia"
---

Na Fundación Caixa Galicia, presentanse unha exposición de Man Ray co título **_Despreocupado mais non indiferente._** Poderase visitar do **19 de outubro** e que poderemos ver até **o 6 de xaneiro.**

Esta exposición permitirá achegarse ao legado de **Man Ray**, a través do cal iremos descubrindo a súa evolución artística plasmada en bosquexos, obras acabadas e numerosos obxectos persoais. Así mesmo, a mostra desvela procesos creativos que o propio Ray empregara nos seus traballos, coma o emprego de material fotográfico como referencia para as súas pinturas e obra gráfica, ademais dos obxectos e imaxes nos que se inspirou ao longo da súa carreira.

**_Man Ray. Despreocupado mais non indiferente_** presenta numerosas obras de cada período vital do artista amais dunha escolma de obras descoñecidas ata o de agora: placas fotográficas procedentes de Les Mains Libres de 1936 e 1937; fotografías documentais dos anos vinte; un documento do _Grand Verre_ (Gran vidro) de Duchamp; contactos coas marcas de corte; Polaroids en branco e negro da década dos sesenta; transparencias a cor e encadradas; e unha obra en colaboración entre Man Ray e Max Ernst que consta de catro _frottages_.

Fonte: [http://www.fundacioncaixagalicia.org/](http://www.fundacioncaixagalicia.org/portal/site/Fundacion/menuitem.7cbf48d1cc34eec4523d2307805101ca/?vgnextoid=8ab17e5706145110VgnVCM1000000b1510acRCRD&vgnextfmt=extra)
