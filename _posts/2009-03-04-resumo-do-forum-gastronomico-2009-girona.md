---
title: "Resumo do Forum Gastronómico 2009 - Girona"
date: "2009-03-04"
categories: 
  - "cocina-e-gastronomia"
  - "cousas-minas"
tags: 
  - "2009"
  - "bloguer"
  - "bloguesfera"
  - "cocina-e-gastronomia"
  - "cocinha"
  - "codigo-cocina"
  - "encontro-blogues"
  - "forum-gastronomico"
  - "gastronomia"
  - "girona"
  - "manuel-gago"
---

![](http://pablobelay.es/wp-content/plugins/nextgen-gallery/nggshow.php?pid=184&width=320&height=240&mode= "imaxen")  
  
  
  
  
  
  

Despois duns días de inactividade no blog, debido ao axetreo na vida cotía. Retomo o blog no punto que o deixara, o Forum Gastronómico 2009.

O encontro de blogues foi moi interesante, seguiuse a liña marcada fai un ano en Santiago. ¿Que cambiou neste ano? Según Manuel Gago, o número de blogs este ano mantivose. Este ano é o primeiro que esta cifra deixa de medrar, posiblemente sexa debido a aparición de apliacións de redes socias (Facebook, tuenti, ....). Outro cambio salientabel é que os usuarios demandan máis recetas, neste ano incrementouse o número de entradas deste tipo nun 30%.

Os motivos dos éxitos dos blogues gastronómicos seguen sendo os mesmos:

- Independencia na información.
- Gastronomía de proximidade.
- Actualización de prezos, mais frecuente que as guías gastronómicas tradicionais.

\[singlepic id=191 w=320 h=240 float=center\]  
  
  
  
  
  
  

O relatario sobre a fotografía na cociña, foi moi interesante. A evolución que seguiron dende paisaxes do exterior ata facer fotos só no interior.  É incríbel o que se pode conseguir so con estos elementos:  uns focos, un espello, unhas cartolinas, un par de cristais e un líquido e metacrilato.  Mágoa que non teño fotos desta exposición, e que estaba todo concentrado no que alí me contaban.

Realmente quedei sorprendido co "stand" da [**Xunta de Galiza**](http://mediorural.xunta.es/),  vinme para a terra dicindo que ben vendemos os nosos productos. Ali ofrecianse degustacións do máis alto nivel aos visitantes e tamén se lles contaba como era os nosos mares e a excelencia dos productos.  Nunca esquecerei a cara engaiolante dos asistentes, era como lles estiveras amosando algo idílico, pero cando o comían as degustacións faciase real. Algunhas das preguntas que me sorprenderon foron:

- _Como se coce o marisco ?_ Para mín pareciame bastante trivial e creo que para calqueira galego, se o marisco está vivo en auga fria senon en auga quente.
- _Queda algo do prestige nas costas?_ Realmente pareceume que sería unha pregunta complexa de responder, pero soubo explicar bastante ben a situacion o responsable da cofradía de Cangas.

Tamén ali coñecin mais en profundidade **[lonxanet](http://www.lonxanet.com/),** unha plataforma web que comercializa con pescados e mariscos de calidade suprema. Unha das vantaxes que ofrece é que elimina a cadéa de intermediarios, para elo merca directamente na lonxa. Os pedidos son servidos en menos de 24 horas na túa casa. Gustariame salientar que **lonxanet** é unha fundación que destina o 50% dos beneficios a actividades sociais, algúns exemplos son:

- A Creación de reservas naturais.
- Axudas e facilidades as familias de mariñeiros.

Noutra entrada adicareille a Volandeira, que probei por primeira vez no Forum.

\[singlepic id=188 w=320 h=240 float=center\]  
  
  
  
  
  
  
Tedes unha entrevista de [Pep Palau](http://peppalau.blogspot.com/), director da feira a [sies.tv,](http://sies.tv/) sobre a súa valoración da feira e no contexto actual de crise.

Solamente me quedei co sabor amargo de non poder asistir ao taller **ForumVino: Degustación de chocolates e viños de Malvasia** por Josep M. Ribé (Aula Chocovic) e Enric Bartra (enólogo). Para este taller voaron as entradas a fume de carazo, agora hai que esperar ao Forum 2010 en Santiago

## ¿Cando Foi a última vez que sentiches Bolboretas no estómago?
